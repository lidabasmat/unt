---
slug: pryroda-khliborobskyi-kalendar
title: Природа, хліборобський календар
---
### Синиця пищить — зиму віщить

То сніг, то завірюха, бо вже зима коло вуха.

Держись, Хома, іде зима!

Як зазиміє, то й жаба оніміє.

До завірюхи треба кожуха.

Зимове сонце, як мачушине серце: світить, а не гріє.

Взимку сонце крізь плач сміється.

Сонце ближчить, а мороз тріщить.

Зима біла, та не їсть снігу, а все — сіно.

Такий мороз, аж зорі скачуть.

Зимою деньок, як комарів носок.

Лиха тому зима, в кого кожуха нема, чоботи — ледащо, а їсти нема що.
