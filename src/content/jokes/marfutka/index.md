---
slug: marfutka
title: Марфутка
category: u-sviatykh-ottsiv-ne-znaidesh-kintsiv
---
У одного чоловіка народилася дочка. Понесли куми її хрестити, піп назвав її Марфою. А Марфа в того чоловіка вже була. От мати й каже:

— Та хоч би Марфутка була, а то дві Марфи… Піди, чоловіче, до попа, попроси, хай Марфуткою назве.

Пішов чоловік до попа, а той:

— Даси сто рублів, то буде Марфутка.

Що робить, поніс чоловік сто рублів. Зрадів піп та й каже:

— Сто рублів не шутка, нехай буде Марфутка.
