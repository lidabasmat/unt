---
slug: naivyshchyi
title: Найвищий
category: Нема порядку в дому
---
Онук баби Килини приїхав у відпустку. Дівчата роєм в’ються біля хати та зазирають у вікна.

“І що то за сокіл? Хоч би одним оком глянути”, — кажуть вони.

— Кажуть, — підвела очі Марійка, — при чинах та значках приїхав.

Вгледівши стару Килину, застрекотали, як сороки:

— Бабо Килино! Бабо Килино! А який у вашого онука чин?

— Високий.

— Лейтенант?

— Беріть вище!

— Капітан?

— Вище!

— Невже майор?

— Ще вище!

— Та хто ж він?

— Він як вдарить у барабан, то за ним увесь полк іде!
