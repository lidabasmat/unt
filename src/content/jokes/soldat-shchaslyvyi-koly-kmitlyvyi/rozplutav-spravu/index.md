---
slug: rozplutav-spravu
title: Розплутав справу
category: soldat-shchaslyvyi-koly-kmitlyvyi
---
Солдати написали генералу скаргу, що їм не варять каші, а тільки борщ. Приїхав генерал. Скандал! Колективна скарга! Нечуване діло! Зібрав він начальство і питає:

— Ну, как ви допустили солдат до такого сознанія? Куда ви смотрите? Я вам покажу, сукини сини!

Потім зібрав солдатів і давай питати:

— Ви мнє писали жалобу? Скажіть, кашу вам варять ілі не варять?

Всі мовчать — кому охота вириватись?

А один солдат вилупив на нього очі та й слухає.

— Вот ти, напримєр, солдатик! Скажи, кашу вам варять?

Той витягнувся, взяв під козирьок:

— Так точно, ваше високопревосходительсво!

— А как варять?

— День не варять, два не варять, потім погодять — опять не варять.

— Значить, всьо-таки варять? Розійдись!
