---
slug: soldat-borshch-solyt
title: Солдат борщ солить
category: soldat-shchaslyvyi-koly-kmitlyvyi
---
Прийшов солдат на квартирю, дає йому баба боршу, він і почав вередувати:

— Що у тебе, бабко, борщ не солений?

— Та ось, служивий, зараз пошукаю солі.

Тільки одвернулась, він дістав з кишені солі та й посолив. Аж ось і баба приносе.

— Не треба, — каже, — я уже посолив.

— Чим? — пита.

— Та це у мене така ложка.

— Продай-бо мені її.

— Давай сто рублів.

Сторгувались, заплатила баба гроші.

— Ну, тепер, — каже, — навчіть, як нею орудувати.

— А ти помішай та кажи: “Солени, мелени, прийде дід з степу, будуть бабі бухани”.

Адже ж і були бухани.
