---
slug: prychyna-pereliaku
title: Причина переляку
category: Нема порядку в дому
---
Дідусь з бабусею сидять біля столу. Він читає журнал, вона в’яже. Дідусь бормотить собі під ніс:

— Дев’ять… сот… мільйонів років… сонце… Кінець життя… на землі.

— Через скільки, через скільки? — схопилася бабуся за серце і випустила з рук роботу.

Дідусь знизав плечима і голосно прочитав:

— Через дев’ятсот мільйонів років…

— Слава богу, — заспокоїлась бабуся, — а я так перелякалась: думала, через дев’ять мільйонів.
