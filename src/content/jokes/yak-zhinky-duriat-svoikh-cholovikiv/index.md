---
slug: yak-zhinky-duriat-svoikh-cholovikiv
title: Як жінки дурять своїх чоловіків
category: Нема порядку в дому
---
Дав чоловік своїй жінці п’ять карбованців на базар.

Повернулася вона з базару, то він і питає, скільки вона витратила, що купила й скільки в неї ще грошей.

Жінка йому на те й одповідає:

— Туди та сюди карбованець.

— Так, так! — каже чоловік. — А ще що?

— На теє та на сеє два карбованці.

— Так, так! А ще на що?

— Порося торгувала, півтора давала!

— Так, так! Ну, то скільки ж у тебе зосталось?

— Полтиник! Ось він і є!

— Вірно!
