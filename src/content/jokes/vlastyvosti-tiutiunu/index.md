---
slug: vlastyvosti-tiutiunu
title: Властивості тютюну
category: Який Сава, така й слава
---
Ярмарок. Продавець тютюну розхвалює свій товар:

— Купуйте тютюн, купуйте тютюн! Мій тютюн не простий! Від мого тютюну старий не будеш, собака не вкусить, злодій в хату не залізе!

Купив один парубок у цього продавця трохи тютюну та й почав його розпитувати:

— А чого то я старий не буду?

— Бо до старості не доживеш.

— А чого мене собака не вкусить?

— Бо з палицею ходитимеш.

— А чого злодій в хату не залізе?

— Бо будеш цілу ніч бухикати — кашель душитиме тебе.
