---
slug: vylikuvav
title: Вилікував
category: Який Сава, така й слава
---
Був у нас комбайнер. Оце виїхав у поле косити, а щось і поламалось — раз, другий. То він як розпалився та як почав лаятись: на все поле — і вздовж, і впоперек. А потім ухопив ключа і закинув, а за ключем полетів молоток і все, що було під руками.

А штурвальний дививсь, дививсь та й давай і собі розкидати що бачить. Комбайнер як закричить на нього: “Що ти, дурню, робиш?”

— А що ж, — каже той, — удвох швидше розкидаємо, а тоді будемо збирати. Все ж скоріше діло піде.

З того часу комбайнер перестав казитися і взявся за розум.
