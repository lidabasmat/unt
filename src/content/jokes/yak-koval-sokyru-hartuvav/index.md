---
slug: yak-koval-sokyru-hartuvav
title: Як коваль сокиру гартував
category: Не знав, не вмів, та як на те й забув
---
Прийшла одна жінка до коваля та й говорить:

— Іване, загартуй мені сокиру.

— Добре, — сказав коваль, а потім взяв сокиру та й поклав її у вогонь.

Сталось так, що сокира перегрілася. Вмочив Іван її у воду, а вона взяла та й потріскалася.

Кував, кував коваль ту сокиру, потім дивиться, що не буде діла, та й каже:

— А ти, жінко, м’ясо нею рубала?

— Рубала, — говорить жінка.

— Так чому ж ти відразу про це не сказала! — сердито вигукнув коваль і жбурнув сокиру за поріг.
