---
slug: nu-y-moroz
title: Ну й мороз
category: Який Сава, така й слава
---
На автобусній зупинці стояло три чоловіки. Один з них був у черевиках, в легенькому пальті і в капелюсі, другий — в чоботях і в зимовому пальті, а третій — в кожусі й у валянках.

Той, що в черевиках, махав руками і тупав ногами:

— Ну й мороз, — сказав він. — Градусів сорок, напевно.

— Сорок -- не сорок, — сказав той, що у чоботях, — а двадцять п’ять буде.

Чоловік у валянках посміхнувся:

— Двадцять п’ять — не двадцять п’ять, а десять вірних є.
