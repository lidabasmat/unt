---
slug: yak-polkovnyk-soldativ-navchyv
title: Як полковник солдатів навчив
category: soldat-shchaslyvyi-koly-kmitlyvyi
---
Полковник вчить солдатів, як генерала стрічати і як йому відповідати. Як спитає генерал:

— Звідки ви?

Відповідайте:

— Полтавські.

— Скільки років?

— Двадцять три.

— Скільки служите?

— Три роки.

— Звідки обмундирування маєте?

— З цейхгауза.

— А за кожним словом повторюйте — ваше високопревосходительсво. А як далі спитає, скільки у вас рот, кажіть — шістнадцять, а сімнадцята нестройова.

— Хто вас вчив? — Полковник і ви, ваше високопревосходительсво.

Завчили солдати. От приїжджає генерал. Полковник вистроїв солдатів у шеренги. Генерал виходить до них і починає:

— Ви чиї?

— Полтавські, ваше високопревосходительсво!

Генерал щось збився та й не питає далі, скільки солдатам років, а каже:

— Скільки років служите?

— Двадцять три, ваше високопревосходительсво!

— А скільки у царя-батюшки дочерей?

— Шістнадцять, сімнадцята нестройова, ваше високопревосходительсво!

Генерал бачить, що вони щось не те мелють, та як розсердиться, та як гаркне:

— Откуда вас, таких дураков, набрали?

— З цейхгауза, ваше високопревосходительсво!

— Ну, хто вас, сукиних синів, так навчив?

— Ви, ваше високопревосходительсво, і господин полковник!
