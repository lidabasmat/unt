---
slug: budemo-yisty-ta-ne-vsi
title: Будемо їсти, та не всі
category: soldat-shchaslyvyi-koly-kmitlyvyi
---
Іде солдат, а чоловік кашу варить. Він і примостивсь.

— Ех, — каже, — кипи, кипи, кашка, та будем тебе їсти.

А хазяїн йому:

— Будемо, та не всі.

— А хіба ти не хочеш? — каже солдат.

От сіли їсти, чоловік і каже:

— Розкажи, служивий, як там у вас на війні.

— Е, — каже, — как єдят, не говорят.

От уже й попоїли, а той чоловік знову:

— Ну тепер розкажи.

— Е,— каже, — поєдят, не стоят.

Та й подався собі.
