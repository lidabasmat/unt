---
slug: zadacha
title: Задача
category: vchenomu-svit-a-nevchenomu-tma
---
У чотирьох братів різного віку спитали:

— Скільки буде — два рази по два?

Дошкільник узяв до рук дві палички, додав до них ще дві і полічив:

— Один, два, три, чотири!

Школяр відкрив таблицю множення й прочитав:

— Два рази по два — чотири!

Студент-першокурсник негайно ж відповів:

— Чотири!

Старший брат, який закінчив інститут, узяв логарифмічну лінійку, прикинув й оголосив:

— Щось близько чотирьох!..
