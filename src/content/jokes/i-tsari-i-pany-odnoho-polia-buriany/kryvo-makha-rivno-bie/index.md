---
slug: kryvo-makha-rivno-bie
title: Криво маха — рівно б’є
category: i-tsari-i-pany-odnoho-polia-buriany
---
Якось поїхали три пихаті панки з міста до села подихати свіжим повітрям. Ідучи по селу та голосно розмовляючи, вони один поперед одного хвалилися, які вони дужі. Один із них каже:

/— Я сам п’ять мужиків поб’ю!

Другий, розпалившись, узяв на себе десятьох, а третій вигукнув, що може дати ради і п’ятнадцятьом.

У цю хвилину  вони проходили повз хату одного дядька, який молотив на току хліб. Почувши таке зухвальство, дядько вискочив з ціпком на шлях і вирішив почастувати ним хвальків.

Побачивши небезпеку, два перших панки кинулись тікати до лісу, а третього, що забарився, дядько добре потягнув ціпом через плечі.

Коли він наздогнав у лісі свою кумпанію і панки побачили, як його списав дядько ціпом, вони почали питати, скільки було мужиків. Битий панок відповів:

/— Він був один, у руках палиця, на палиці ще палиця, криво маха — рівно б’є.
