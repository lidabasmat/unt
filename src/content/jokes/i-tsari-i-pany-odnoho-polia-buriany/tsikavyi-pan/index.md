---
slug: tsikavyi-pan
title: Цікавий пан
category: i-tsari-i-pany-odnoho-polia-buriany
---
Був собі пан, заможний поміщик. Сидить він якось на рундуці і бачить, що хтось їде через його обійстя. Погукав пан на хлопця, що за ним ходив:

/— Біжи мерщій та спитайсь, що воно за птиця така їде?

Кинувсь хлопець миттю доганяти ту каруцу; біжить та гука на проїжджачого, щоб підождав. Стало. Підбіга хлопчик, аж то якийсь пан їхав.

/— Чого тобі треба? — пита проїджаючий.

/— Та послали пан спитати, що ви за птиця така тут їдете?

/— Скажи ж своєму панові, — озвався проїжджачий, — що і ти дурень, і пан твій дурень.

Вернувся хлопець, а пан:

/— А що?

/— Та то якийсь знайомий.

/— Як?

/— Та так: і вас знає і мене знає.

/— Як же він знає?

/— Та казав, що і ви дурень, і я дурень.

[…]
