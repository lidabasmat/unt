---
slug: u-yidalni
title: У їдальні
category: i-tsari-i-pany-odnoho-polia-buriany
---
Одного разу Шевченко одягався великим паном і пішов до їдальні. Замовив собі смаженої риби, сів і чекає, коли подадуть. А поруч сів плюгавенький пан, замовив собі свинини.

Ось подали їм ті страви, хто що замовляв, та ще й по кухлю якоїсь водиці на запивку.

Ото попоїв Шевченко, взяв кухоль з водою фруктовою та й каже:

/— Рибка водичку п’є! — і перехилив кухля.

А плюгавенький пан бачить, що вельможний пан так робить, то щоб і собі не відставати від нього, підніс кухля і каже:

/— Свиня теж водичку п’є… — і перехилив кухля.
