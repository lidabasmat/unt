---
slug: skovoroda-i-tsarytsia
title: Сковорода і цариця
category: i-tsari-i-pany-odnoho-polia-buriany
---
Катерина ІІ багато чула про Григорія Сковороду  і захотіла його побачити. Міністри привезли Сковороду до царського палацу, вводять його до золотої зали, де стояв золотий трон. Усі стоять і не дихають, ждуть цариці. Ось з’являється і вона. Всі присутні низько-низько вклоняються їй. Один тільки Сковорода стоїть рівно.

/— Чого ти не вклоняєшся мені — цариці, якій вклоняється все, що живе на землі? — запитала Катерина Сковороду.

Сковорода спокійно відповів:

Не я бажав тебе бачити, а ти сама схотіла на мене подивитись. Як же ти роздивишся мене, коли я перед тобою удвоє зігнусь?
