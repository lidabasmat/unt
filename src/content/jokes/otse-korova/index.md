---
slug: otse-korova
title: Оце корова!
category: Язиком вихати — не ціпом махати
---
Питає на базарі покупець у продавця:

— Ну, як корівка? Скільки молочка дає?

— Корівка так собі, по відру дає…

— На день? — зрадів покупець.

— Та де там — тричі на день: і ранком, і в обід, і ввечері.

— Оце корова! — подумав покупець. — Купую!

Привів корову додому. Ранком почав доїти, а корова ногою по відру — гах! Покотилося відро. В обід — трах! Увечері — трах!

Розсердився покупець і побіг до продавця:

— Навіщо ти мене обдурив? Від твоєї корови і краплі молока не візьмеш, брикається вона, як жеребець, відра всі перебила.

— А я тобі казав, що корова кожного дня дає по відру…
