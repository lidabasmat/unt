---
slug: ledar-i-ekskavator
title: Ледар і екскаватор
category: Ні грач, ні помагач
---
Питав один робітник свого знайомого — горезвісного ледаря:

— А де ж ти, чоловіче, зараз працюєш?

— Та на великих будовах! — каже той.

— Як же це так? Ти ж з Києва не вилазиш!

— А ти чув про могутній крокуючий екскаватор? — питає ледав.

— Чув…

— А знаєш, що він тисячу робітників замінює?

— Знаю.

— Так ото ж я один з тієї тисячі, він за мене працює.

— А чи ж він і їсть за тебе?

— Е, ні, їм я сам… Треба ж і мені щось робити!
