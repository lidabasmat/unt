---
slug: opolonyk-kupyv
title: Ополоник купив
category: Як до праці — руки дрижать, а чарочку добре держать
---
Вирядила стара чоловіка на базар, щоб він корову продав […].

Завзято торгувався дід і таки продав корову з добрим зиском. На радощах навіть ополоник купив, а потім вирішив хоч маленьким кухлем пива поласувати.

У шинку дід зустрів своїх односельчан і всі гроші пропив.

Ледве приплентався старий серед ночі додому. Зрозуміла баба, що скоїлось лихо, й занепокоєно питає його:

— Корову продав?

— Продав.

— А гроші ж де?

— Воно, бач, стара, то се, то те… Та й ополоник же купив…
