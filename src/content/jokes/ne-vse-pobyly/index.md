---
slug: ne-vse-pobyly
title: Не все побили
category: Як до праці — руки дрижать, а чарочку добре держать
---
Їхав якось п’яний шофер з одним дядьком та й розбив машину. Шофер зостався коло машини, а дядько вернувся додому. Зустрів він у селі голову колгоспу й каже:

— Розбили ми, товаришу голово, машину.

— Що ж саме розбили?

— Розбили те, що світить; розбили те, що воду наливати; розбили те, що зерно насипати.

— Що ж тоді лишилося?

— Лишилося тільки те кубло, де шофер сидить.
