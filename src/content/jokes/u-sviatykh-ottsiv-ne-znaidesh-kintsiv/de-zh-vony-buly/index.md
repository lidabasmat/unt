---
slug: de-zh-vony-buly
title: Де ж вони були?
category: u-sviatykh-ottsiv-ne-znaidesh-kintsiv
---
Це було давно. Хлопець працював у пана без будь-яких вихідних. От підходить він до пана та й каже:

— У нас сьогодні свято.

— Яке? — запитує пан.

— Сорок святих, — відповіда хлопець.

— Ну добре, святкуй!

Через тиждень знову підходить до пана і каже:

— У нас сьогодні свято.

— Яке? — питає він.

— Трьох святих, — каже хлопець.

Пан розсердився та як крикне:

— А де ж ці троє були, як ті сорок святкували?
