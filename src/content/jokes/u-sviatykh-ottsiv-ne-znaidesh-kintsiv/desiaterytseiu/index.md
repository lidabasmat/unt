---
slug: desiaterytseiu
title: Десятерицею
category: u-sviatykh-ottsiv-ne-znaidesh-kintsiv
---
Жив собі піп, і було в нього дев’ять корів. А йому хотілося, щоб у нього було десять. От пішов він до одного селянина та й каже:

— Дай мені свою корову, тобі бог десятерицею пошле.

Узяв піп корову. А селянин жде-жде — не шле бог десятерицею. Одного разу, коли попів наймит гнав з пасовища корови і селянинова корова зайшла у його двір, а за нею і всі попові, він узяв і загнав їх у загороду. От приходить піп та й каже:

— Віддай мені корови!

А селянин відказує:

— Це мені бог десятерицею послав.
