---
slug: dva-kumy-i-suddia
title: Два куми і суддя
category: oi-ne-tak-ti-pany-yak-ti-pidpanky
---
Два куми поїхали в ліс в’яз рубать та завелись битись. Тоді пішли вони до судді.

/— Як же у вас там було? — сказав суддя.

/— Так було, паничку: поїхали ми удвох з кумом в ліс та понравилось нам одно дерево — він за в’яз і я за в’яз, і зачали битись.

/— Та яким образом ви побились, що ти зав’яз і він зав’яз?

/— Та де ж таки образом (іконою)! Залізною лопатою!

/— А вас много буде таких дураков?

А кум дума, що бураков, та й каже:

/— Повна бочка, паничку.

Суддя розсердився та й каже:

/— Одійди, бо як заїду!

А він дума, що приїде по буряки, та й каже:

/— Приїдеш, паничку, то й вам відер п’ятеро дам!
