---
slug: bez-zdachi
title: Без здачі
category: oi-ne-tak-ti-pany-yak-ti-pidpanky
---
— Гей, бабо, ти не туди пішла! — гукнув на стару поліцейський.

Стара повернула в інший бік. А він знову кричить, що й туди не можна.

— От бісова кров, — вилаялась вона.

А поліцейський почув лайку та до неї:

— Плати три карбованці штрафу!

Стара витягла з кишені десять карбованців і дала поліцейському. Бачить — він мнеться, не дає здачі. Тоді вона до нього:

— Бісова кров ти, бісова кров ти, — шість карбованців і на один карбованець падлюка ти! Тепер в рощоті, я пішла.
