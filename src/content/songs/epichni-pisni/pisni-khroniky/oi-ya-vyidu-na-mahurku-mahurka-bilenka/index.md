---
slug: oi-ya-vyidu-na-mahurku-mahurka-bilenka
title: Ой я вийду на Магурку — Магурка біленька
category: pisni-khroniky
---
```
Ой я вийду на Магурку — Магурка біленька,
Під Магурков іскладена співанка новенька.
Так єк її іскладали, олуфком писали,
Аби тоту співаночку усі люди знали.
Ой кує зозулиця отам коло ришка [1],
А я хочу заспівати за Штолу-опришка.
Ой кує зозулиця отам коло дашка,
А я хочу заспівати за Штолу-ватажка.
Попід тоту Магурочку ізродили рижки,
Збирают ци годні хлопці та й ідут в опришки.
Ой кує зозулиця, попід крила жовта,
За Штолюком ізбират ци устіріцька ровта.
Ой кує зозулиця в млині на лотоках,
Уни, брате, Штолу ймили в середніх Ростоках.
Уни, брате, Штолу ймили недалеко Річки,
Єк зачали пласувати, він запросив свічки.
— Але де єс гадав, Штоло, зимку зимувати?
Але котру гадав, Штоло, бо єс любку мати?
А ци гадав зимувати у зелених столів?
— Та я гадав там, де би бих поміг. —
Одні несут пістолета, а там другі роги,
Женут Штолу Бервінковим просто ід дворови.
Женут Штолу Бервінковим просто ід дворови,
Вражі пани си питают: — Де ваші комори?
— Ой іждіте, вражі пани, ні бийте си в дворі.
Бо не самий я же ходив у ваші комори,
Не ходили у вопришки але самі дурні,
Лиш ходили у вопришки хлопці пострижені. —
Ікіш [2] тобі, хло’ Штолюку, три смерті давнії,
А лишив єс, — каже, — діти, молодую жінку
Та узяв єс кріс на плеччя, пішов на вандрівку.
Ой узяв єс кріс на плеччя та туди вуйовав,
А як песій сніжок упав, то твій гонор пропав.
Та хто то так не винен, єк панок Гірлічка,
Через него твій гонор пропав, єк у полі чічка.
Ой кує зозулиця, сідат на дзвіницю,
Тепер підеш воювати там на шибеницю.
Ой кує зозулиця, горі потоками,
Та займили хло’ Штолюка аж під шибеницю.
— Ой кує зозулиця та в’на не буде вити,
Позвольте ми, добрі люди, хочу си прошети.
Ой я, хлопець молоденький, мушу погибати,
А Юріштан із Гірлічков мут в’юни проживати.
Ой будут в’ни проживати та будут в’ни жити,
Та будут в’ни вашу людську кровцю добре пити.
Неволями, катушами будут вас карати,
Не раз мене та опришка Штолу згадувати.
Ой кує зозулиця, сідат на домові, —
Та ви, браття-побратими, бувайте здорові.
```

## Примітки

[1] ріжка

[2] які ж
