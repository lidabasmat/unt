---
slug: zvidky-yvasiu-z-za-dunaiu
title: Звідки Йвасю? — з-за Дунаю
author: Український фольклор
category: balady
hasYoutube: true
---
```
— Звідки, Йвасю? — З-за Дунаю.
— Що чувати в вашім краю?
— Ой нічого, тільки война
І країна неспокойна.
Ідут турки на три шнурки,
А татари на чотири;
Ідут ляхи на три шляхи,
А козаки гору вкрили.
На тій горі кінь турецький,
На тім коні син крулевський;
В правій руці меч тримає,
З лівої сі кровця ляє.
Над тов кровцов ворон краче,
А за сином мати плаче.
Не плач, мати, та й не тужи,
Порубано та й не дуже:
Головонька на четверо,
А серденько на шестеро,
А рученьки на штученьки,
А пальчики в кавальчики,
Біле тіло як мак дрібно.
Шукай мати лікарчика,
Молодого столярчика,
Най ми хатку ізбудує
Та без дверей, без віконець,
Бо вже мому життю конець.
```

## Запис виконання балади "Звідки Йвасю? — з-за Дунаю"

<YoutubeIframe id="vosLoYMEr0k" className="md:w-4/5" />
