---
slug: poza-luhom-zelenenkym
title: Поза лугом зелененьким
author: Український фольклор
category: balady
hasYoutube: true
---
```
Поза лугом зелененьким (2)
Брала вдова льон дрібненький.
Вона брала, вибирала, (2)
Тонкий голос падавала.
Ой там Василь сіно косить, (2)
Тонкий голос вітер носить.
Кинув косу додолоньку, (2)
А сам пішов додомоньку.
А сам пішов додомоньку (2)
Та й сів собі на лавоньку,
Та й сів собі на лавоньку, (2)
Схилив свою головоньку.
Вийшла мати із кімнати, (2)
Стала Василя питати:
— Чого сидиш та й думаєш, (2)
Чого не п’єш, не гуляєш?
— Дазволь, мати, вдову взяти, — (2)
Буду пити ще й гуляти.
— Не дозволю вдову взяти: (2)
Вдова вміє чарувати.
Зчарувала мужа свого, (2)
Та й зчарує сина мого.
Удовиця мужа мала, (2)
Най би була шанувала.
Най би була шанувала, (2)
Медом-вином напувала,
Медом-вином напувала, (2)
В білий папір завивала. —
А син мати не послухав, (2)
Всідлав коня та й поїхав.
Пішла мати до кімнати, (2)
Стала сина проклинати:
— Щоб ти їхав — не доїхав, (2)
Щоб ти звідти не приїхав.
Щоб твій коник став горою, (2)
А сідельце — кремінною,
А нагайка — гадиною, (2)
Ти ж, сину, явориною. —
Пішла мати жито жати, (2)
Стала хмара наступати,
Стала хмара наступати, (2)
Дрібний дощик накрапати.
Стала мати утікати, (2)
Під явором ся ховати.
Під явором ся ховала (2)
Та з явора листя рвала.
— Не рви, мати, листя з мене, — (2)
Будеш мати гріх за мене.
Це ж не явір зелененький, (2)
А це ж твій син молоденький.
— Іди, сину, додомоньку, (2)
Сватай собі удівоньку.
— Пізно, мамо, догадалась, (2)
Бо вдовиця вже віддалась.
```

## Запис виконання балади "Поза лугом зелененьким"

<YoutubeIframe id="jC5mNlPkRQM" className="md:w-4/5" />

## Запис виконання балади "Поза лугом зелененьким"

<YoutubeIframe id="HTT2HjK2av0" className="md:w-4/5" />
