---
slug: oi-yasna-yasna-na-nebi-zoria
title: Ой ясна, ясна на небі зоря
category: koliadky-ta-shchedrivky-hospodyni
---
```
Ой ясна, ясна на небі зоря,
Ой красна, красна у Сашка жона.
І красовита, і грошовита,
По двору ходить, як сонце сходить.
А в хату ввійде — як зоря зійде.
А заговорить, як дзвін задзвонить,
Як засміється, сад-виноград в’ється.
Як зажартує — коня дарує,
А вдома нема — десь у короля.
Шиє кожуха самому крулю.
А на рукавці — сиві голубці,
А на пазусі — різнії цвітки,
А на комірці — райськії пташки.
Сиві голубці як не загудуть!
Різнії квітки як не зацвітуть!
Райськії пташки в поле полинуть!
```
