---
slug: a-v-luzi-v-luzi-a-v-kalynovim
title: А в лузі, в лузі, а в калиновім
author: Український фольклор
category: koliadky-ta-shchedrivky-vdovi
---
```
А в лузі, в лузі, а в калиновім
Зажурилася перепілонька,
Перепілонька, бідна вдовонька:
— Де ж би я мала гніздочко ввити?
Вивила ж би-м го а в темнім лузі!
Там люди зайдуть луги рубати,
Луги зрубають, гніздочко знайдуть,
Гніздочко знайдуть, діти розженуть,
Діти розженуть, жалю нароб’ять. 
Зажурилася перепілонька,
Перепілонька, бідна вдовонька:
— Де ж би я мала гніздочко ввити?
Вивила ж би-м го в буковиноньці!
Рубачі зайдуть ліси рубати,
Ліси зрубають, гніздочко знайдуть,
Гніздочко знайдуть, діти розженуть,
Діти розженуть, жалю нароб’ять.
```

```
Зажурилася перепілонька,
Перепілонька, бідна вдовонька:
— Де ж би я мала гніздочко ввити?
А ввила ж би-м го в каменній горі!
Там люди підуть гору лупати,
Гору злупають, гніздочко знайдуть,
Гніздочко знайдуть, діти розженуть,
Діти розженуть, жалю нароб’ять.
```

```
Зажурилася перепілонька,
Перепілонька, бідна вдовонька:
— Де ж би я мала гніздочко ввити?
А ввила ж би-м го в шовковій траві,
Косарі зайдуть, траву іскосять,
Траву іскосять, гніздочко знайдуть,
Гніздочко знайдуть, діти розженуть,
Діти розженуть, жалю нароб’ять.
```

```
Зажурилася перепілонька,
Перепілонька, бідна вдовонька:
— Де ж би я мала гніздочко ввити?
А ввила ж би-м го при новій стрісі,
При новій стрісі, в новій стодолі!
Ластівки злетять, гніздочко знайдуть,
Гніздочко знайдуть, діти розженуть,
Діти розженуть, жалю нароб’ять.
```

```
Зажурилася перепілонька,
Перепілонька, бідна вдовонька:
— Де ж би я мала гніздочко ввити?
Хіба го зів’ю в світлій світлоньці,
В світлій світлоньці, в свого милого,
В свого милого, в білій постільці.
Перепілонька, бідна вдовонька,
Бідна вдовонька чом Павлінонька,
Віншуємо ж тя річними святи.
```
