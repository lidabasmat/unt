---
slug: za-horoiu-ne-dzvin-dzvonyt
title: За горою не дзвін дзвонить
category: koliadky-ta-shchedrivky-parubkovi
---
```
За горою не дзвін дзвонить,
Не дзвін дзвонить, місяць сходить.
А на новій стайні огонь сяє,
Там Грицуненько коника сідлає,
Єму матенька свічечки тримає,
Свічечки тримає і єго питає:
— Куди ж поїдем, мій синоньку,
Мій синоньку Грицуноньку?
— Поїду, матінко, на Україноньку
Собі по дівоньку, вам по невістоньку.
Там дівонька багатая,
В будень ходить у блаваті,
А в суботоньку в оксамиті,
А в неділеньку в щирім злоті.
```
