---
slug: tsy-doma-doma-khorosha-vdova
title: Ци дома, дома хороша вдова
category: koliadky-ta-shchedrivky-vdovi
---
```
Ци дома, дома хороша вдова?
Кажуть служеньки, що нема дома,
А ми знаємо, що є она дома.
Ой ходить собі в новій світлоньці
Та й носить ключі при лівій руці.
Єдні ключики та від світлоньки,
Другі ключики — від комороньки.
Носить ключики все дрібненькії,
Все дрібненькії, не єднакії.
На подвір’ячку грушечка щепка
Красно зацвіла, та не зродила.
Як з грушки щепки цвіточок паде,
То ж так удовин світочок іде.
```
