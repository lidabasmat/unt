---
slug: id-tsemu-dvoru-id-veselomu
title: Ід цему двору, ід веселому
author: Український фольклор
category: koliadky-ta-shchedrivky-hospodariu-ta-yoho-rodyni
---
```
Ід цему двору, ід веселому
Прийшли гостеве у рік до тебе.
Ци дома, дома наш пан господар?
Ой бо ми знаєм, що він є дома.
В нашого пана побита брама,
Брама побита, срібні ворота,
Срібні ворота, біле задвір'я,
Біле задвір'я, білі овечки.
Білі овечки та й коровочки,
Та й коровочки, сірі волики.
Ой бо ми знаєм, що ґазда дома,
Він сидить по конець стола,
По конець стола яворового!
Ой тоті столи красно покриті,
Красно покриті йолчі скатерті.
На тих скатертях круті колачі,
Круті колачі, пиво варене,
Пиво варене, вино зелене.
Вставай з постелі, отворяй двері,
Уставай з лавки, розмикай замки.
Пускай до хати, не дай стояти,
На дворі мороз, стояти не мож.
```
