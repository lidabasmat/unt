---
slug: v-sadu-sadochku-pid-kedrynochkov
title: В саду, садочку, під кедриночков
author: Український фольклор
category: koliadky-ta-shchedrivky-vdovi
---
```
В саду, садочку, під кедриночков, 
Там сидів голуб із голубочков.
 Цілувалися, обіймалися,
 Золотим крильцем загорталися. 
Закрався стрілець з темного луга,
 Змірив у дуба, убив голуба. 
Голуба вбивши, голубку ймивши, 
За тихий Дунай запровадивши,
 За тихий Дунай, за крутий берег,
 Дає ї їсти яру пшеницю, 
Дає ї пити зимну водицю. 
Ой она не їсть, ой она не п’є, 
В вишневий садок плакати іде.
 — Чому ти не їш, чому ти не п’єш,
 В вишневий садок плакати ідеш? 
— Як мені їсти, як мені пити,
 Який світ милий, нема з ким жити.
 — Ой маю я там сімсот голубів,
 Вибери собі, котрий ти любий.
 — Хоть най їх буде сімсот чотири, 
Нема й не буде, як був мій милий.
 Який був милий, золотокрилий, 
Золотокрилий, в лице білявий, 
В лице білявий, сам чорнобривий!
```
