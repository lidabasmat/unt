---
slug: na-tvoiomu-dvori-dub-hilliastyi
title: На твойому дворі дуб гіллястий
author: Український фольклор
category: koliadky-ta-shchedrivky-hospodariu-ta-yoho-rodyni
---
```
На твойому дворі дуб гіллянистий,
А в тому дубі то й три користі:
їдная користь — у корень дуба,
Другая користь — посеред дуба,
Третяя користь — у версі дуба.
У корень дуба — сивії бобри,
Посеред дуба — ярії пчоли,
У версі дуба — ясні соколи.
Хто бобри поб’є, то шуба буде,
Пчоли поглядить, то й меду буде,
Соколи поб’є — славен пан буде.
Ой той славен пан та й ославився,
Білим залізом та й огородився,
Й а коло його то й війська много,
Та й війська много, просяться його:
— Пусти нас, пане, у чужу землю,
У чужу землю, у Туреччину,
Та ми ж того турка ізвоюємо
Та й стрілоньками зреверуємо.
Та насієм два лани жита,
Два лани жита, третій пшениці.
Накладем копок — на небі зірок,
Покладем стоги в чотири роги,
Ясним соколом та й завершимо.
Ой сокіл сидить, на море глядить,
Виглядів собі білу рибоньку:
— 3 тебе, рибонька, луску зняти,
З мене, сокола, пір’ячко драти,
Та поварять нас в мідяних горшках,
Та покладуть нас та по полумисках,
Та понесуть нас по світличеньках,
Та й буде їсти та й той славен пан,
Та й той славен пан, пан Іван.
Й а по сьому слову будьмо здорові!
```
