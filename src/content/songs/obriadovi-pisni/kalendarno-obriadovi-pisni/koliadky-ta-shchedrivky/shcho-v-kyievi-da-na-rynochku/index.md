---
slug: shcho-v-kyievi-da-na-rynochku
title: Що в Києві да на риночку
author: Український фольклор
category: koliadky-ta-shchedrivky-divchyni
---
Що в Києві да на риночку,

*Приспів:*

Щедрий вечір, добрий вечір! [1]

```
Там Вірочка сад садила, 
Сад садила, говорила:
 — Рости, саду, вище мене,
 Щоб яблучки буйнесенькі, 
І ягодки краснесенькі, 
І орішки повнесенькі. 
Яблучками підкидатися,
 Ягодками красоватися, 
Орішками налузатися.
```

## Примітки

[1] Повторюється після кожного рядка.
