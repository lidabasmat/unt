---
slug: oi-iz-za-hory-vyishly-tumany
title: Ой із-за гори вийшли тумани
author: Український фольклор
category: koliadky-ta-shchedrivky-parubkovi
---
```
Ой, із-за гори вийшли тумани;
То ж не тумани, не темна хмара,
Не темна хмара, — овець отара.
```

```
За ними іде гречний молодець.
Злотим поясом підперезався,
Трема трубами та й обтикався:
```

```
Що одна труба та роговая,
А друга труба та мідяная,
А третя труба та золотая.
```

```
Ой, як заграє у роговую,
То врадується весь звір у полі,
А, як заграє у мідяную,
```

```
То врадується риба у морі.
А як заграє у золотую,
То врадується весь мир на землі.
```
