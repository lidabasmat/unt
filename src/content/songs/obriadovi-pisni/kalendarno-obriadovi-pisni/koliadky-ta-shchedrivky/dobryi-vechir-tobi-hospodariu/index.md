---
slug: dobryi-vechir-tobi-hospodariu
title: Добрий вечір тобі, господарю
author: Український фольклор
category: koliadky-ta-shchedrivky-hospodyni
---
```
Добрий вечір тобі, господарю!
Стережи, боже, твойого товару.
Твойого товару від всякого спадку,
Щоб не було якого припадку.
Хорошеньку господиню маєш,
Хорошенько її поважаєш:
Як чашечка у меду,
Як соловейко у саду.
Там барвінок в саду процвітає,
Там чоловік жону вихваляє.
```
