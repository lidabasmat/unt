---
slug: tam-za-horoiu-za-kamianoiu
title: Там за горою, за кам’яною
category: koliadky-ta-shchedrivky-hospodariu-ta-yoho-rodyni
---
```
Там за горою, за кам’яною
Стоїть світлонька оріховая.
Там в тій світлоньці тисовії столи,
За тими столами сидять панове.
Коло них ходить найстарший паночок,
Коло них ходить, шапку низько носить:
— Або ми заплать, або ми подаруй.
— Подарю я вам незміряне поле.
Будете орати трьома плугами,
Трьома плугами, шістьма волами,
Будете волочити шістьма конями,
Шістьма конями, шістьма боронами.
Буде пшениця, як тростиця,
Будуть полільнички все молодички,
Будуть женчики все молодчики,
Будуть в’язальнички все парубочки,
Будуть копоньки, як дробен дощик,
Будуть копоньки а в три рядочки,
Будуть возове, як повозове.
```
