---
slug: stoit-zhe-stoit-nova-svitlonka
title: Стоїть же, стоїть нова світлонька
category: koliadky-ta-shchedrivky-hospodariu-ta-yoho-rodyni
---
```
Стоїть же, стоїть нова світлонька,
А в тій світлоньці тисовий столик.
При тім столику три гості сидять,
Три гості сидять, три товариші.
```

```
Один товариш — ясне сонечко,
Другий товариш — та місяченько,
Третій товариш — та дрібен дощик.
```

```
Сонце ж мовить: — Нема над мене.
Як же я зійду в неділю рано
Огрію ж бо я гори й долини,
Гори й долини поля й дуброви;
Морози спадуть, а роси стануть.
```

```
Місяць же мовить: — Нема над мене.
Як же я зійду разом з зорями,
Урадуються Гості в Дорозі,
Гості в дорозі війська в обозі.
```

```
Дрібен Дощик мовить: — Нема над мене.
Як же я піду три рази мая,
А зрадується жито, пшениця,
Жито-пшениця, всякая пашниця.
Будуть снопоньки, як повозоньки,
Будуть копоньки, яко звіздоньки.
```
