---
slug: nasha-melanka-hospodynia
title: Наша Меланка господиня
author: Український фольклор
category: koza-i-malanka
hasYoutube: true
---
```
Наша Меланка господиня,
На ополонці ложки мила,
Щедрий вечір, добрий вечір,
Добрим людям на здоров'я!
На ополонці ложки мила,
Ложку, тарілку упустила.
Ложку, тарілку доставала,
Шовковий фартух замочила.
— Ой, повій, вітре, сюди-туди,
Висуши фартух та й із води.
Повій, вітроньку, крізь ворота,
Висуши фартух краще злота.
Ой, повій, вітре буйнесенький,
Висуши фартух білесенький.
```

## Запис виконання пісні "Наша Меланка господиня"

<YoutubeIframe id="ChdmhMaZ77Y" className="md:w-4/5" />
