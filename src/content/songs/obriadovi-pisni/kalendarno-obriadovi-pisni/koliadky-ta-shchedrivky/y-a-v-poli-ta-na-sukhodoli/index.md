---
slug: y-a-v-poli-ta-na-sukhodoli
title: Й а в полі та на суходолі
category: koliadky-ta-shchedrivky-parubkovi
---
```
Й а в полі, в полі та на суходолі
Та ходило стадо коників,
Поміж ними сиві, булані.
Ніхто того коня не може зловить.
Молодець Йванко коня уловив,
Уловив коня та й за гривочку,
Закинув ножечку та й на спиночку,
Поїхав він в нові городи,
Зустрічає він панів трьох городів.
Перший пан каже: — То місяць сяє,
Другий пан каже: — Сокіл літає.
Третій пан каже:  — Мій син гуляє.
Місяць сяє поміж зірками,
Сокіл літає поміж галками,
Мій син гуляє поміж дівками.
```
