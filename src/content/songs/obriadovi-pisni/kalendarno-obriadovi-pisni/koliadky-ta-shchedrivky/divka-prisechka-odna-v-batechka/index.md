---
slug: divka-prisechka-odna-v-batechka
title: Дівка Прісечка одна в батечка
category: koliadky-ta-shchedrivky-divchyni
---
Дівка Прісечка одна в батечка.

*Приспів:*
Святий вечір. [1]

```
Да вийшла ж вона да за воротечка,
Да почула ж вона да три голосочки:
Що первий голосочок — батенько кличе,
А другий голосочок — матінка кличе,
А третій голосочок — братичок кличе.
Да батенько кличе в терему мести,
А матінка кличе кужелю прясти,
А братичок кличе коня напувати.
Ми ж тебе, Прісечко, да не понижаємо,
З праздником поздоровляємо.
```

## Примітки

[1] Повторюється після кожного рядка.
