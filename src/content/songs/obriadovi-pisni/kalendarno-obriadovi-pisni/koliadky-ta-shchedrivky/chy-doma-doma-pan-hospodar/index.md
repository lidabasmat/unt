---
slug: chy-doma-doma-pan-hospodar
title: Чи дома, дома пан господар?
author: Український фольклор
category: koliadky-ta-shchedrivky-hospodariu-ta-yoho-rodyni
---
Чи дома, дома пан господар?

*Приспів:*

Щедрий вечер на святий вечер! [1]

```
Ой, сидить дома по конець стола,
На нім шуба соболева,
А шапочка королева.
А в шапочці калиточка,
В тій калитці сто червоних.
Сему, тому — по золотому,
А нам, хлопцям — по буханцям,
А старим дідам — по цілим хлібам,
А старим бабам — по сухарям,
А молодицям — по паляницям,
А попові — по дрюкові,
А дякові — по батогові.
Виходить конець, виносіть буханець!
```

## Примітки

[1] Повторюється після кожного рядка
