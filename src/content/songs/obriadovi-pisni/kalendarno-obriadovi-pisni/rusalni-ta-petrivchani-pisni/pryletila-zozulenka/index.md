---
slug: pryletila-zozulenka
title: Прилетіла зозуленька
category: rusalni-ta-petrivchani-pisni
---
```
Прилетіла зозуленька
З темного лісочку,
Сіла, пала, закувала
В зеленім садочку.
Ой, як вийшла Марусенька,
В неї запитала:
— Скажи мені, зозуленько,
Чи довго буду в батька?
— Будеш, мила Марусенько,
Сей день до вечора.
— Бодай же ти, зозуленько,
Сім літ не кувала,
Що ти мені, молоденькій,
Правди не сказала.
```
