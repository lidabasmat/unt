---
slug: vzhe-petrivochka-mynaietsia
title: Вже петрівочка минається
category: rusalni-ta-petrivchani-pisni
---
```
Ой петрівочка минається,
Сива зозуля ховається
Ой у садочок під листочок,
Під хрещатий барвіночок,
Під пахучий васильочок,
Під зелену діброву.
Де парубочки збираються,
Там їх скрипочки валяються.
Де дівочки збираються,
Там васильочки валяються.
```

```
Уже петрівка минається,
Зозуля кувати забувається.
Уже петрівка минулася,
Зозуля кувати забулася.
Ячмені зажигаються,
Солов’ї щебетать забуваються.
Уже ячмені позажигались,
Солов’ї щебетать позабувались.
```

```
Уже петрівочка минається,
Сива зозуленька ховається
Під капустяний листочок,
Щоб не одмінився голосочок.
Під капустяне качаннячко,
Щоб не одмінилося куваннячко.
Да під лободу, да під зіллячко,
Щоб не одмінилося її пір’ячко.
```
