---
slug: oi-ziidimos-podruzhenky
title: Ой зійдімось, подруженьки
author: Український фольклор
category: rusalni-ta-petrivchani-pisni
---
```
Ой зійдімось, подруженьки,
Заспіваймо петрівочки.
Ой синесенький пролісочку,
Чи гаразд тобі у лісочку?
Як тій невістці у свекрухи:
Що пізно ляже, рано встане,
Рано встане, пізно ляже, діло робить;
Уже ж вона діло поробила,
Своїй свекрусі не вгодила.
Ой синесенький пролісочку,
Чи добре тобі у лісочку,
Як тій дівочці у матері,
Що рано ляже, пізно встане,
А пізно встане, діло не робить.
А вже ж вона своїй матінці угодила,
Ще ж вона діла не ділала,
А вже, молодая, поснідала.
```
