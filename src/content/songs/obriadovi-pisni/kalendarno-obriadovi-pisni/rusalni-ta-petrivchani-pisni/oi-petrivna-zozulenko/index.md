---
slug: oi-petrivna-zozulenko
title: Ой петрівна зозуленько
author: Український фольклор
category: rusalni-ta-petrivchani-pisni
---
```
Ой петрівна зозуленько,
Не куй рано на дібровоньку,
Не збуди мене, молоду:
В мене свекорко — не батько,
В мене свекруха — не матінка,
В мене діверки — не братики,
В мене зовиці — не сестриці.
Ой збудиш мене раніш себе
Ранню росу оббивати,
Білу капусту поливати.
Вийшла свекруха повіряти,
А я, молоденька, послухала,
Узяла відерця — постукала,
Узяла відерця — погрюкала,
Оп’ять головку укутала.
```
