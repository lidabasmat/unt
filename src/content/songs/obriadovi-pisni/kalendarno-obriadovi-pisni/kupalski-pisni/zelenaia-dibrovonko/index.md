---
slug: zelenaia-dibrovonko
title: Зеленая дібровонько
author: Український фольклор
category: kupalski-pisni
---
```
Зеленая дібровонько,
Чого так рано спустошена,
Трава на сіно покошена?
— Ой молодая молодице,
Вийди до нас на вулицю,
Винеси нам купайлицю!
— Ой рада б я виходити,
Та заставляють до роботи,
Та заставляють хату мести,
Під круту гору воду нести,
А під другую камінь котити.
Ой повій, вітре буйнесенький,
Викоти камінь круглесенький,
Зійди, дощику, дрібнесенький,
Скропи травицю-муравицю,
Нехай я вийду на вулицю,
Винесу дівкам купайлицю.
Бо наші хлопці — недбайлиці
Не вирубали купайлиці,
Якби вони за нас дбали,
То б купайлицю вирубали.
```
