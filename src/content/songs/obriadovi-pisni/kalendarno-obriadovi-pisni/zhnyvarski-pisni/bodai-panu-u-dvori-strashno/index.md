---
slug: bodai-panu-u-dvori-strashno
title: Бодай пану у дворі страшно
category: zhnyvarski-pisni
---
```
Бодай пану у дворі страшно,
Як нам в полі сонце зашло.
Сонце зашло — ми ще жнемо,
При місяці снопи носимо,
При зіроньках копи кладемо,
Опівночі додому йдемо,
На світанні вечеряємо,
У день білий знову йдемо.
Бодай пана не сховали,
Щоб собаки розірвали,
Поховали при долині,
Щоб по йому вовки вили.
Бодай пана громи вбили,
Як ми ручки потомили.
```
