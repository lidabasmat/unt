---
slug: ty-zaichyku-bilobranchyku
title: Ти зайчику-білобранчику
author: Український фольклор
category: vesnianky
---
```
Ти зайчику-білобранчику,
Поплинь, поплинь по Дунайчику.
Ох то, зайку, скоком, скоком,
Перевернися догори боком,
Та візьмися за підбоки,
Та покажи свої скоки.
Та візьмися за підплечі,
Та покажи свої речі.
Та візьмися за коліно,
Щоби тебе не боліло.
Зазуй, зазуй черевички,
Гляди собі молодички.
Та візьми си гребінчика,
Розчеши си русу косу
І чорненькі брівця,
Щоб була, як маківця.
```
