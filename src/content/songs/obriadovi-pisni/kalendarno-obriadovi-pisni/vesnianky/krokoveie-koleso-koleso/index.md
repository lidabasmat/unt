---
slug: krokoveie-koleso-koleso
title: Кроковеє колесо, колесо
author: Український фольклор
category: vesnianky
---
```
Кроковеє колесо, колесо, 
Вище тину стояло, стояло,
Вище тину стояло, стояло, 
Много дива бачило, бачило. 
Чи бачило колесо, колесо,
 Куди милий поїхав, поїхав?
Куди милий поїхав, поїхав,
 За ним трава зелена, зелена (2) 
Й дібровонька весела, весела.
Кроковеє колесо, колесо 
Вище тину стояло, стояло,
Вище тину стояло, стояло,
 Много дива бачило, бачило. 
Чи бачило колесо, колесо, 
Куди нелюб поїхав, поїхав?
Куди нелюб поїхав, поїхав? 
За ним трава полягла, полягла, (2) 
І дібровонька загула, загула.
```
