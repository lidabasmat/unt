---
slug: u-haliuni-luzhechok
title: У Галюні лужечок
category: vesnianky
---
```
Ой у Галюні лужечок,
 Повний лужечок пташечок.
```

```
А поміж ними зозулька, 
А поміж ними сивенька.
```

```
Ой десь узявся соколик,
 Ой десь узявся сивенький.
```

```
Усіх пташечок розігнав,
 Сиву зозульку собі взяв.
```

```
Ой у Галюні садочок,
 Повний садочок дівочок.
```

```
А поміж ними Галюня,
 А поміж ними молода.
```

```
Ой десь узявся Василько, 
Ой десь узявся молодий.
```

```
Усіх дівчаток розігнав,
 Молоду Галю собі взяв.
```
