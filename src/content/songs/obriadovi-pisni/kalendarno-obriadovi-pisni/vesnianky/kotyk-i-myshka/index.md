---
slug: kotyk-i-myshka
title: Котик і мишка
author: Український фольклор
category: vesnianky
---
Збирається молодь, беруться за руки, йдуть по колу. З-поміж себе вибирають одного за “котика”, а другого учасника за
“мишку”, яка від нього намагається втекти.

```
Ой до нори, мишко, до нори.
Та до золотої комори!
Мишка — в нірку
Та в золоту комірку,
Котик — за ніжку.
А ледащо мишка,
Що не втече,
А проворний котик,
Що дожене.
Мишка й у нірку,
В золоту комірку.
Котик за мишкою.
А ледащо котик,
Що мишки не впіймає,
А проворна мишка,
Що втече.
```
