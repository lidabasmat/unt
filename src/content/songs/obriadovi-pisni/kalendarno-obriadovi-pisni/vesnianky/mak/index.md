---
slug: mak
title: Мак
author: Український фольклор
category: vesnianky
---
Дівчата, взявшись за руки, йдуть по колу. Одну дівчину вибирають усередину, зупиняються і задають їй запитання, а після
її відповіді знову йдуть по колу, співаючи приспів. При кінці гри дівчину беруть на руки і підкидають вгору.

*Приспів:*

```
Край долини мак,
Край широкой мак.
Мак чистий, головистий.
Молодії молодочки
Завивали головочки:
Станьте у круг,
Буде мак тут.
```

```
Чи поїхали у поле? — Поїхали!
Виорано поле? — Виорано!
Чи сіють мак? — Сіють!
Чи пора полоти? — Пора!
Чи цвіте мак? — Цвіте!
Чи одцвівся мак? — Одцвівся!
Чи спіє мак? — Спіє!
Чи пора трусить? — Пора!
```
