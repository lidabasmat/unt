---
slug: korol
title: Король
author: Український фольклор
category: vesnianky
---
Водять  танок, один  зображує  короля  і  ходить  кругом  танка, йому  співають:

```
Король  край  города  ходить,
 Король  в  город  заглядає, 
Король  дівок  вибирає,
 Король,  зайди  сюди  в  город.
```

Король  входить  в  середину  танка, пісня  продовжується: 

Король,  приступи  близенько! 

Король  підходить  до  кого-небудь  з  граючих, і  між  ними  відбувається така  розмова: 

```
Король: 
—  Здрастуй,  дівко!
Дівчина:  
—  Здрастуй. 
Король: 
—  Чи  любиш  ти  мене?
Дівчина:  
—  Не  люблю. 
Король:  
—  Чи  підеш  ти  за  мене?
Дівчина:  
—  Не  піду.
```

Король  відходить, і  гра  починається  знову. Якщо  ж  дівчина  відповість  згодою, скаже  «люблю»  і  «піду», — вона 
йде  на  місце  короля, а  король  стає  на  її  місце, й  гра  починається  знову.
