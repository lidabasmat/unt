---
slug: v-kyievi-hrim-zahrymiv
title: В Києві грім загримів
author: Український фольклор
category: vesnianky
---
```
В Києві грім загримів,
А в Синяві стоять хмари,
А у Перемишлі дощі взишли:
Там Оксиня красу сіє, розум садить,
Розум садить і говорить:
— Як я піду за нелюба,
Ой, ти, красо, не всходь красно,
Ти, розумонько, не приймайся.
В Києві грім загримів,
А в Синяві стоять хмари,
А у Перемишлі дощі взишли,
Там Оксинька красу сіє, розум садить,
Розум садить і говорить:
— Як я піду за милого,
Ти, красо, всходь красно,
Розумонько, поприймайся.
```
