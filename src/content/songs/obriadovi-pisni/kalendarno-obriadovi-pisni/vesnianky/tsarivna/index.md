---
slug: tsarivna
title: Царівна
author: Український фольклор
category: vesnianky
---
Дівчата беруться за руки і стають колом. Одна дівчина ходить у колі — “царівна”, друга ходить поза колом — “царів син”.
“Царенко” ходить круг кола, намагаючись зустріти “царівну”, а вона уникає зустрічі. Коли ж зустрічаються, вклоняються
одне одному. “Царенко” розкриває коло, бере “царівну”, обводить по колу, і стають на місце, а в колі й поза ним стає
інша пара.

```
А в городечку царівна, царівна.
А за городечком царенко, царенко.
```

```
Приступи, царенку, близенько, близенько,
Поклонись царівні низенько, низенько.
```

```
Приступи, царенку, ще ближче, ще ближче,
Поклонись царівні ще нижче, ще нижче.
```

```
Пророби, царенку, ворота, ворота,
Випусти царівну з города, з города.
```

```
Обведи царівну круг граду, круг граду,
Та постав царівну у ряду, у ряду.
```
