---
slug: hrushka
title: Грушка
category: vesnianky
---

Співаючи пісню, дівчата та хлопці беруться за руки і йдуть по колу помірним кроком, а посередині одна дівчина відтворює рухами все те, про що співається. По закінченню пісні всі підбігають до неї і смикають з усіх боків — “трясуть грушку”. Дівчина пручається й тікає. Далі на її місце стає інша дівчина чи хлопець, і гра продовжується.

```
Ой вийду я за вороточка, — 
Свою грушку посаджу, посаджу.
```

```
Ой вийду я за вороточка, — 
Свою грушку піділлю, піділлю.
```

```
Ой вийду я за вороточка, —
 Моя грушка вже росте, вже росте.
```

```
Ой вийду я за вороточка, —
 Моя грушка вже цвіте, вже цвіте.
```

```
Ой вийду я за вороточка, — 
Моя грушка відцвіла, відцвіла.
```

```
Ой вийду я за вороточка, — 
Моя грушка вже паліє, паліє.
```

```
Ой вийду я за вороточка, — 
Свою грушку потрясу, потрясу.
```
