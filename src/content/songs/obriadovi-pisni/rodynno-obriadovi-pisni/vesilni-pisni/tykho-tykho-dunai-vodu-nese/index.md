---
slug: tykho-tykho-dunai-vodu-nese
title: Тихо, тихо Дунай воду несе
author: Український фольклор
category: vesilni-pisni
---
```
Тихо, тихо Дунай воду несе,
А ще тихше дівка косу чеше.
Вона чеше та на Дунай несе:
— Пливи, косо, до свекорка просто,
Та послухай, що свекор говоре.
А свекор каже: — Добра година,
Прийшла до нас чужая дитина;
Не зобували — будем заставляти,
Не зодягали — будем посилати.
Тихо, тихо Дунай воду несе,
А ще тихше дівка косу чеше.
Вона чеше та на Дунай несе:
— Пливи, косо, до батенька просто,
Та слухай же, косо, що батько говоре.
А батько каже: — Недобра година,
Пішла од нас та рідна дитина.
```
