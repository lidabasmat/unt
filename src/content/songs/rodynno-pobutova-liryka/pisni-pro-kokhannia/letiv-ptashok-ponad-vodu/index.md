---
slug: letiv-ptashok-ponad-vodu
title: Летів пташок понад воду
author: Український фольклор
category: pisni-pro-kokhannia
hasYoutube: true
---
```
Летів пташок понад воду,
Скаламутив піском воду,
Заки дівча воду брало,
Із Романом розмовляло.
```

```
— Ой Романе, Романочку,
Пусти мене додомочку,
Бо я матір лиху маю,
Буде бити, добре знаю.
```

```
— Ой пущу тя додомочку,
Відгадай ми гаданочку.
Відгадаєш — моя будеш,
Не вгадаєш — чужа будеш.
```

```
А що росте без коріння?
А що сходить без насіння?
А що грає — голос має?
А що плаче — сліз не має?
```

```
— Камінь росте без коріння,
Сонце сходить без насіння,
Скрипка грає — голос має,
Серце плаче — сліз не має.
```

## Примітки

Останні два рядки кожного стовпчика повторюються двічі.

## Запис пісні "Летів пташок понад воду" у виконанні Іванки Червінської

<YoutubeIframe id="1D6TVOlWHyI" className="md:w-4/5" />

## Запис пісні "Летів пташок понад воду" у виконанні Гурту "Разом"

<YoutubeIframe id="fGkm9mdXRwU" className="md:w-4/5" />
