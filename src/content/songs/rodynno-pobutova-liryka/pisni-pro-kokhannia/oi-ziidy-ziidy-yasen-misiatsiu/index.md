---
slug: oi-ziidy-ziidy-yasen-misiatsiu
title: Ой, зійди, зійди, ясен місяцю
category: pisni-pro-kokhannia
hasYoutube: true
---
```
— Ой зійди, зійди, ясен місяцю,
Як млиновеє коло,
Ой вийди, вийди, серце-дівчино,
Та промов до мене слово.
Ой вийди, вийди, серце-дівчино,
Та промов до мене слово.
```

```
— Ох і рада б я та виходити,
І з тобою говорити,
Так судять-гудять вражії люди,
Хотять же нас розлучити.
Так судять-гудять вражії люди,
Хотять же нас розлучити.
```

```
— Ой не бий, мати, і не лай, мати,
Та не роби каліченьки,
Зав’яжи очі темної ночі,
Та веди до річеньки.
Зав’яжи очі темної ночі,
Та веди до річеньки.
```

```
А як приведеш та до річеньки,
Розв’яжи карі очі,
Нехай гляну я та подивлюся,
З світом божим попрощаюся.
Нехай гляну я та подивлюся,
З світом божим попрощаюся.
```

```
Ой світе ясний, світе прекрасний,
Як на тобі тяжко жити,
Ой, іще тяжче молодесенькій,
Не нажившись, умирати.
Ой, іще тяжче молодесенькій,
Не нажившись, умирати.
```

## Запис виконання пісні "Ой, зійди, зійди, ясен місяцю" у виконанні Бориса Гмирі

<YoutubeIframe id="7Mx_36idSJw" className="md:w-4/5" />

## Запис виконання пісні "Ой, зійди, зійди, ясен місяцю" у виконанні Наталії Половинки

<YoutubeIframe id="r8qzOVgVpBA" className="md:w-4/5" />
