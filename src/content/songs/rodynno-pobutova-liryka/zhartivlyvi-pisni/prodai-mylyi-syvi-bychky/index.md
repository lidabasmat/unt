---
slug: prodai-mylyi-syvi-bychky
title: Продай, милий, сиві бички
author: Український фольклор
category: zhartivlyvi-pisni
hasYoutube: true
---
```
Продай, милий, сиві бички,
Купи мені черевички,
Бо я панського роду,
Не ходила боса зроду!
Гей, гей, гей, гей!
Не ходила боса зроду!
```

```
Продай, милий, дві телиці,
Купи мені дві спідниці,
Бо я панського роду,
Не ходила гола зроду!
Гей, гей, гей, гей!
Не ходила гола зроду!
```

```
Продай, милий, кіш пшона,
Купи горілки ще й вина,
Бо я панського роду,
П'ю горілочку, як воду!
Гей, гей, гей, гей!
П'ю горілочку, як воду!
```

```
Як став милий продавати
Та на милу купувати, —
Нічим в хаті запалити,
Ніщо дітям ізварити!
Гей, гей, гей, гей!
Ніщо дітям ізварити!
```

```
— Чи ти, милий, іздурив,
Чи ти, милий, ізшалів?
Нічим в хаті запалити,!
Ніщо дітям ізварити!
Гей, гей, гей, гей!
Ніщо дітям ізварити!
```

```
Пішов милий на гору,
Найшов хомут та дугу,
Притягає додому,
Затягає на милу.
Гей, гей, гей, гей!
Затягає на милу!
```

```
— Ой ти, мила, чорноброва,
Поїдемо в ліс по дрова!
Тпру, стій, моя люба,
Прив'яжу тебе до дуба!
Гей, гей, гей, гей!
Прив'яжу тебе до дуба!
```

```
Ой став милий дров рубати
Та на сонце поглядати.
А сонечко вже не рано,
А йому ще тих дров мало,
Гей, гей, гей, гей!
А йому ще тих дров мало.
```

```
Милий в лісі походжає,
Та все дрова ті рубає,
Сухесенькі відкидає,
А сиренькі накладає.
Гей, гей, гей, гей!
А сиренькі накладає.
```

```
Їде милий під гору,
Вдарив милу по чолу:
— Гов, помалу, чорноброва,
Перевернеш мені дрова!
Гей, гей, гей, гей!
Перевернеш мені дрова!
```

```
Приїхав він до воріт,
Дав їй їсти околіт…
— Ой ти даєш мені їсти,
А я б рада трохи сісти!
Гей, гей, гей, гей!
А я б рада трохи сісти!
```

```
Продай, милий, черевички,
Купи собі сиві бички,
Бо я панського роду,
Не ходила в возі зроду!
Гей, гей, гей, гей!
Не ходила в возі зроду!
```

## Примітки

Останні два рядки кожного стовпчика повторюються двічі.

## Запис пісні "Продай, милий, сиві бички" у виконанні Раїси Кириченко

<YoutubeIframe id="thiC5XPM7kI" className="md:w-4/5" />

## Запис виконання пісні "Продай, милий, сиві бички"

<YoutubeIframe id="ZcQOKxIcNbQ" className="md:w-4/5" />
