---
slug: oi-tam-na-tovchku-na-bazari
title: Ой там, на товчку, на базарі
author: Український фольклор
category: zhartivlyvi-pisni
hasYoutube: true
---
```
Ой там, на товчку, на базарі,
Жінки чоловіків продавали,
Як прийдеться до ладу,
То я свого поведу та й продам.
```

```
Із лик мотузок ізсукала,
Взяла свого милого залигала.
Та й повела на базар,
До терниці прив'язала.
```

```
Як наїхало торгувальниць,
Як наїхало купувальниць,
Стали думать і гадать,
Що за цього мужа дать.
```

```
А за цього мужа треба дати,
А за цього мужа треба дати:
Сорок коней вороних
Ще й сто рублів золотих.
```

```
Ой стала я, подумала:
З кіньми треба возиться,
А з грошима носиться,
А мій милий, чорнобривий,
До роботи не лінивий,
Він для мене знадобиться.
```

```
Він насіє, наоре
Ні для кого, для мене,
Ти, мій милий, серденько,
Пожалію я тебе.
```

## Примітки

В кожному чотирирядковому стовпчику, останні два рядки повторюються двічі.

## Запис пісні "Ой там, на товчку, на базарі" у виконанні хору імені Г. Верьовки

<YoutubeIframe id="KIaqh55YKIw" className="md:w-4/5" />

## Запис пісні "Ой там, на товчку, на базарі" у виконанні гурту "Кордон"

<YoutubeIframe id="1_dsCTZACGc" className="md:w-4/5" />
