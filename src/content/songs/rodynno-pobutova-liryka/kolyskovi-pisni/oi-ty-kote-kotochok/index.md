---
slug: oi-ty-kote-kotochok
title: Ой ти, коте, коточок
author: Український фольклор
category: kolyskovi-pisni
hasYoutube: true
---
```
Ой ти, коте, коточок!
Не ходи рано в садочок,
Не полохай дівочок,
Нехай зів'ють віночок
Із рутоньки, із м'ятоньки,
З хрещатого барвіночку,
З запашного василечку.
Ой спи, дитя, до обіда,
Покіль мати з міста прийде
Да принесе три квіточки:
Ой первую зросливую,
А другую сонливую,
А третюю щасливую,
Ой щоб спало, щастя знало,
Ой щоб росло, не боліло,
На серденько не кволіло.
Сонки-дрімки в колисоньки,
Добрий розум в головоньки,
А рісточки у кісточки,
Здоров'ячко у сердечко,
А в роточок говорушки,
А в ніженьки ходусеньки,
А в рученьки ладусеньки.
```

## Запис колискової "Ой ти, коте, коточок" у виконанні Соломії Чубай

<YoutubeIframe id="EgsIQMaSAaw" className="md:w-4/5" />
