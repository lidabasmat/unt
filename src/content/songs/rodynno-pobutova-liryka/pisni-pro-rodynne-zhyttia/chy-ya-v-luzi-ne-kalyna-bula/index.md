---
slug: chy-ya-v-luzi-ne-kalyna-bula
title: Чи я в лузі не калина була
author: Український фольклор
category: pisni-pro-rodynne-zhyttia
hasYoutube: true
---
```
Чи я в лузі не калина була,
Чи я в лузі не червона була?
Взяли ж мене поламали
І в пучечки пов’язали —
Така доля моя!
Гірка доля моя!
```

```
Чи я в полі не травиця була,
Чи я в полі не зелена росла?
Взяли ж мене покосили
І на сіно посушили —
Така доля моя!
Гірка доля моя!
```

```
Чи я в полі не пшениця була,
Чи я в полі не зерниста була?
Взяли ж мене та й пожали
І в снопики пов’язали —
Така доля моя!
Гірка доля моя!
```

```
Чи я в батька не дитина була,
Чи я в батька не кохана була?
Взяли ж мене заміж дали
І світ мені зав’язали —
Така доля моя!
Гірка доля моя!
```

```
Чи не було річеньки утопитися,
Чи не було кращого полюбитися?
Були річки — повсихали,
Були кращі — повмирали —
Така доля моя!
Гірка доля моя!
```

## Запис виконання пісні "Чи я в лузі не калина була" у виконанні Оксани Петрусенко

<YoutubeIframe id="V9rEfupPJoE" className="md:w-4/5" />

## Запис виконання пісні "Чи я в лузі не калина була" у виконанні Безверхньої Аліни

<YoutubeIframe id="q3OEHSy3H9w" className="md:w-4/5" />
